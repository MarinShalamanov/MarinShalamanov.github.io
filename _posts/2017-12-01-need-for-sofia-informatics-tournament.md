---
layout:     post
title:      Нуждата от софийски състезания по информатика
date:       2017-12-01 12:32:18
summary:    Transform your plain text into static websites and blogs. Simple, static, and blog-aware.
categories: education informatics competitions
---

В България се провеждат няколко национални състезания по информатика - национална олимпиада, есенен, пролетен и летен турнир. 

Националната олимпиада е организирана в три кръга. Първият кръг се провежда на няколко места в София, вторият кръг е един за града, а третият един за страната. На първи кръг миналата година са участвали 201[^1] ученика от София, на втори кръг - 96, а на трети кръг са се класирали 28. [^2]

Участието в есенния, пролетния и летния турнир се осъществява на квотен принцип, като квотите на София са съответно 52, 50 и 57 [^3] ученици за трите турнира. 

В националния отбор има един участник от София от общо 4. В разширения национален отбор има трима от 12. В младежкия национален отбор има отново 1 от 4.

Квотите за градовете се определят спрямо постиженията на учениците в предишните състезания. Така квотата можем да считаме за метрика, за това колко добре “се справя” съответният град. В идеалния случай очакваме всеки град да “се справя” еднакво добре, т.е. отношението население/квота да се запазва в различните градове. Да видим това отношение за няколко града, спрямо квотата за есенния турнир от 2017.

| Град        | Квота [^3]           | Население [^4] | Население/квота |
| :------------- |:-------------:| :-----:| :-----:| 
| София      | 52 | 1236047 | 23770 |
| Пловдив      | 18 | 343424 | 19079 |
| Русе      | 12 | 173505 | 14459 |
| Ямбол      | 9 | 69542 | 7727 |
| Варна      | 44 | 335177 | 7618 |
| Плевен      | 13 | 98467 | 7574 |
| Шумен      | 16 | 76967 | 4810 |
| Габрово      | 17 | 54004 | 3177 |


Така в София имаме един състезател на всеки 23 хил. души, а за сравнение в Шумен има един състезател на всеки 5 хил. души. Това означава, че София има голям неосъществен потенциал. Осъществяването на този потенциал, разбира се, има много аспекти, един от които е  осигуряването на възможност за изява и състезателна атмосфера за учениците в София.

От записалите се на първия кръг на олимпиадата можем да заключим, че около 200 ученици от София имат желание да се състезават по информатика. Те имат възможност да се изяват единствено на олимпиада и допълнително 50 ученици имат право да участват на националните състезания. Това е крайно недостатъчно да поддържа мотивацията на състезателите. За сравнение състезателите по математика в София могат да участват, както в аналогичната национална олимпиада, есенен, зимен и пролетен турнир, така и в софийския математически турнир, турнира "Иван Салабавашев", "Черноризец Храбър", "Европейско кенгуру", коледно и великденско математическо състезание и др.

Предлагаме създаването на софийски турнир по информатика, който да има за цел:
* да дава възможност на софийските състезатели по информатика да се изявят и да поддържа мотивацията им;
* да служи като тренировка за националните състезания;
* да служи като контролно за определяне на софийския отбор за националните състезания.

---

[^1]: [Регистрирани за първи кръг](https://docs.google.com/spreadsheets/d/e/2PACX-1vSmQKHQb2m3ZYlbJn_HnnZmqt3rNGZqQDZ_vUB7kWz6T412QrvzXwmKnBh-EXMo6IVowMYZ8zfYVigZ/pubhtml#)

[^2]: Данни от [класиранeто](http://www.math.bas.bg/infos/NOI_2017.html)

[^3]: [Квоти за националните състезания](http://www.math.bas.bg/infos/files/2017-10-14-kvoti.pdf)

[^4]: По данни на [НСИ](http://www.nsi.bg/bg/content/2981/%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-%D0%BF%D0%BE-%D0%B3%D1%80%D0%B0%D0%B4%D0%BE%D0%B2%D0%B5-%D0%B8-%D0%BF%D0%BE%D0%BB)